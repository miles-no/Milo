Slik fungerer HjemJobbHjem-billetten

Når 75 prosent av de ansatte i din bedrift har svart på vår reisevaneundersøkelse, får alle tilgang til å kjøpe en 30-dagersbillett for buss og tog (Jærbanen) Rogaland til 515 kroner for sone 1. For sone 1 og 2 koster billetten 815 kroner, og for sone 1-3 koster billetten 1115 kroner. Billetten inkluderer Vassøy-fergen, hurtigbåtene til Byøyene og Hommersåk. HjemJobbHjem-billetten er gyldig i 30 dager. Det er ingen bindingstid eller automatisk gjenkjøp av billetten. Når en 30-dagers periode er avsluttet, velger du selv om du vil kjøpe en ny billett som varer i 30 nye dager. HjemJobbHjem-billetten er personlig og kan ikke deles med andre.

Last ned appen Kolumbus billett

Når 75 prosent av de ansatte i din bedrift har svart på vår reisevaneundersøkelse, får alle tilgang til å kjøpe en 30-dagersbillett for buss og tog (Jærbanen) i Rogaland til 515 kroner for en sone, 815 kroner for to soner og 1115 kroner for tre til fem soner. HjemJobbHjem-billetten kan kun kjøpes i Kolumbus' billettapp. 
Registrer telefonnummeret ditt

For å kjøpe HjemJobbHjem-billetten må du registrere telefonnummeret ditt. Når du åpner appen trykker du på menyknappen (tre streker) øverst i venstre hjørne. Velg «Innstillinger» og scroll ned til ca. midt på siden. Der vil du se feltet for «Registrering» av telefonnummer, trykk på dette og legg inn et valgfritt passord. Deretter legger du inn ditt telefonnummer. Bekreft ved å taste inn kode fra SMS.
Legg inn betalingsinformasjon

Trykk på «Innstillinger» i menyen og «Legg til» under «Betaling». Velg om du vil betale med bankkort eller Vipps. Kortinformasjonen blir lagret på en sikker måte og ikke i appen eller hos Kolumbus. Etter at du har tastet inn dine kortopplysninger vil du få opp et nytt vindu med en ytterligere sikkehetssjekk der du må bekrefte din identitet via 3D Secure. Den vanligste måten å gjøre dette på er via Bank ID, enten via kodebrikke og passord, eller Bank ID på mobil.
Kjøp billetten

Under «Kjøp billett» vil du nå ha en ny knapp med «HjemJobbHjem-billett». Når du trykker på denne, får du muligheten til å velge fra og til stoppesteder eller soner. Velg fanen soner, og velg hvilke soner du skal reise mellom. I neste skjermbilde kan du du se prisen og endre betalingsmåte, startdato og starttidspunkt for billetten.  Som utgangspunkt vil billetten bli gyldig for påstigning med det samme, men du kan velge at den skal starte opptil syv dager framover i tid. Trykk "Bekreft kjøp" for å kjøpe billetten.
Bruk billetten

Gyldige billetter finner du under «Billettoversikt». Du kan velge å sette på «Vis gyldige billetter i varslingssenteret» under «Innstillinger», da vil du se Kolumbus logo øverst på skjermen og kan åpne billetten ved å dra ned varslingssenteret og åpne billetten direkte herfra. Billetten valideres ved å lese av i busser med QR-kode leser (billettleser). QR-koden finner du ved å trykke på «Kontroll-knappen» på billetten. I de transportmidlene som ennå ikke har fått nye billettlesere, viser du billetten til sjåføren/konduktøren.
Gjenkjøp

De fem siste billettene du har kjøpt vil ligge nederst på «Kjøp billett»-siden. Her kan du raskt kjøpe den samme billetten igjen ved å trykke på billetten som fører deg direkte til «Bekreft kjøp»-siden.
Planlegg reisen

Gå til reiseplanleggeren i Google Maps og velg kollektivtransport som reisemåte for å se hvilke alternativer du har for din reise.

Sist endret: Siri Pedersen - 23.06.2020
